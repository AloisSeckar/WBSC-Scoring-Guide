`4.3`

# Auty

## Double play (DP)

Softbalové finále olympijských her v Tokiu 2021 dost možná definitivně rozhodla akce v dohrávce 6. směny, kdy japonská polařka na třetí metě šťastně tečovala prudce letící odpal Američanky na svou kolegyni na shortstopu, která díky tomu zahrála aut ze vzduchu a pak snadno přihodila na dvojaut proti vyběhlé běžkyni z druhé mety. Z nadějně rozjetého útoku byl rázem konec směny, která proběhla takto:

- 9 - Single 7; 
- střídání nadhozu; 
- 1 - KS; 
- 2 - Single MI; 
- 3 - L56 + 64

Všechny rozehry byste už měli umětm zapsat, kromě jediné věci - jak dát najevo, že se aut ze vzduchu a zašlápnutí druhé mety staly v rámci jedné rozehry? Jednoduše, oba auty musíme spojit dohromady čarou:

TODO obrázek

Na příkladu si rovnou ukazujeme i způsob, jakým se vypořádat se spojováním autů na začátku a konci pálkařského pořadí. Většinou je to jednodušší, ale v nejhorším případě se vám stane právě tohle. Bohužel pak nezbývá než vést dlouhou linku přes celý papír. Někteří zapisovatelé-perfekcionisti si přitom pomáhají pravítkem, aby čáru měli hezky rovnou, ale není to povinnost.

..

TODO obecný popis dvojautu

## Triple play (TP)

Trojauty jsou poměrně vzácná záležitost a více jich přirozeně bývá v baseballu, kde je vzdálenost mezi metami větší a čas na reakci obrany delší.

TODO obrázek

Zažil jsem nicméně naprosto luxusní trojaut v podání hráček Turecka proti Řekyním na turnaji U22 v Trnavě v roce 2018. Turecko bylo jinak otloukánek turnaje, kterého všechny týmy porazily rozdílem, ovšem s touto situací si hráčky poradily nečekaně dobře. Základem byl upuštěný infield fly (viz LINK), což bývá nečekaně často spouštěč divokých rozeher, protože spousta běžců nezná pořádně pravidla v nenapadne je v tu chvíli nic lepšího než začít postupovat. Míč ze země sebrala nadhazovačka a přihrála domů, kde byla úspěšně tečována běžkyně z třetí mety a vzápětí se totéž povedlo zopakovat i na třetí metě.

_Greece 1st - NYKAZA B. homered to left field, inside the park, RBI (2-0 BB). ILIOPOULOS M doubled to left field (3-1 BBFB). SPYRAKIS E. singled through the left side (0-1 K); ILIOPOULOS M advanced to third. SPYRAKIS E. advanced to second on a fielder's choice. ILIOPOULOS A walked (3-1 BBBFB). ZEPEDA M. infield fly triple play p to c to 3b; SPYRAKIS E. out on the play; ILIOPOULOS M out on the play. 1 run, 3 hits, 0 errors, 1 LOB._

## Grounded into double play (GDP)

Grounded into Double Play je pro útok nejnepříjemnější varianta dvojautu. Nastává v případě, kdy první aut vznikne proti běžci v nuceném postupu po odpalu do infieldu (obvykle se šlape meta, na kterou běžec míří, ale stejně se pohlíží i na tečování, pokud jde odpal do míst, kudy probíhá) a druhý následuje zašlápnutím první mety dřív, než se na ni dostane běžící pálkař. Což je, jak jste si už možná stačili všimnout, zároveň i ta nejběžnější varianta, jak vícenásobného autu dosáhnout. Specifikem této situace je však to, že je to i (negativní) statistika pálkaře, který je tím „trestán“ za způsobení autu svého kolegy běžce a za výrazné snížení šancí svého týmu v aktuální směně.

Aby byla situace na první pohled odlišena od jiných dvojautů, kde je „vina“ pálkaře menší či spíše žádná, přidává se k autu u pálkaře zkratka GDP. Formálně správně je napřed GDP a poté sekvence polařů, ale pokud to otočíte, každý zapisovatel to pochopí.

Typicky vídáme tyto kombinace vnitřních polařů:

<ImageView :images="[
{ src: '4-3-gdp-643.png', alt: 'GDP varianta 6-4-3' },
{ src: '4-3-gdp-543.png', alt: 'GDP varianta 5-4-3' },
{ src: '4-3-gdp-463.png', alt: 'GDP varianta 4-6-3' },
]" />
         
Nucený dvojaut může vzniknout i při nepovedené ulejvce, pokud je příliš dlouhá a obrana ji stihne otočit od druhé mety. V takovém, nepříliš častém, případě se na konec sekvence autu u pálkaře doplní písmeno „B“:

<ImageView :images="[
{ src: '4-3-gdp-163b.png', alt: 'GDP varianta 1-6-3 B' },
]" />
 
Specifickým případem, který se vymyká úvodní obecné definici, ale přitom se také jako GDP zapisuje, je rozehra, ve které napřed dojde k zašlápnutí první mety, a poté se ještě stihne příhoz ke druhé metě, kde je tečován nuceně postupující běžec. Patrně to nelze stihnout jinak, než že jde odpal k prvnímu metaři, který si metu šlápne sám. Zápis pak vypadá takto:

<ImageView :images="[
{ src: '4-3-gdp-36.png', alt: 'GDP varianta 3-6' },
]" />
 
GDP může nastat i během trojautu, přičemž se takový případ nijak zvlášť nerozlišuje. Jelikož jsou samy o sobě vzácné, nemá smysl zavádět nějakou samostatnou „grounded into triple play“ statistiku.

<ImageView :images="[
{ src: '4-3-gdp-tp.png', alt: 'GDP při (klasické) Triple play 5-4-3' },
]" />
