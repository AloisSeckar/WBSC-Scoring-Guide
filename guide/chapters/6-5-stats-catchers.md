`6.4`

# Statistiky catcherů

<ImageView :images="[
{ src: '6-5-stats.png', alt: 'Statistiky catcherů' },
]" />

Také chytači mají své vlastní statistiky, které jsou unikátní pro jejich pozici. Kolonky pro jejich zápis jsou dole na listu vpravo od nadhazovačských statistik.

Je to mnohem jednodušší, protože zde sledujeme zde pouze 3 statisiky.

## PB

**Passed balls** - kolik během zápasu upustil chytatelných nadhozů, v jejichž důsledku postoupili běžci. Nezapomeňte při vyhodnocování na situace `K PB` či `BB+PB` a také pozor na to, že postup 2 nebo 3 běžců na stejný passed ball znamená **jenom jeden** `PB` do statistik.

Stejně jako `WP` u nadhazovačů, je i passed ball zrádný v tom, že počet nelze křížem zkontrolovat proti žádné jiné kolonce na scoresheetu.

## SB

**Stolen bases** - kolik běžci úspěšně ukradli met. V tomto případě naopak při souběžné (úspěšné) krádeži 2 nebo dokonce 3 běžců získá každý svou `SB` do pálkařských statistik, proto musíme i catcherovi recipročně započítat odpovídající počet `SB`. Tím jsem zároveň prozradil místo, proti kterému můžeme celkový počet krádeží zapsaných catcherům zkontrolovat - musí odpovídat součtu sloupce `SB` v pálkařských statistikách druhého týmu.

## CS

**Caught steals** - počet úspěšně ubráněných pokusů o krádež, tzn. běžec byl aut, nebo tečující polař spáchal „velkou“ chybu, která autu zabránila. Tyto případy nesmíte opomenout ani zde. Zkrátka jakmile se v zápisu situací objeví `CS`, musí přibýt čárka ve statistikách pro catchery na druhé straně.

### CS nadhazovače

Pozornější z vás si možná všimli, že poslední dva z šesti řádků jsou proti ostatním modře podbarvené. Zvídavější možná přemýšleli, zda je to náhoda nebo chyba nebo co vlastně. Je to úmysl. Vzpomeňte na [popis CS nadhazovače](3-4-basic-runners.html#sb-cs) v baseballu, kdemůže chycená krádež vzniknout při pokusu o pick-off nebo v době, kdy nadhazovač ještě drží míč. Akce pak proběhne nikoliv z iniciativy catchera, ale nadhazovače, proto se v takovém případě `CS` nepočítá chytačovi, ale nadhazovači. V takovém případě jméno nadhazovače dopíšeme odspodu do k tomu určených modře podbarvených řádků. Není to až tak časté, ale budete-li zapisovat baseball, časem se s tím určitě setkáte.
