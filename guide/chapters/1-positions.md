# 1. Pozice hráčů

Na úvod něco jednoduchého - řekneme si, jak se v zápise označují role, ve kterých hráči nastupují do hry. Mnoho situací, které jednou budete zapisovat, se od toho pak dále odvíjí.

Nejdůležitějších je devět pozic v obraně:

- `1 / P` = **Pitcher** - nadhazovač
- `2 / C` = **Catcher** - chytač
- `3 / 1B` = **First Baseman** - první metař
- `4 / 2B` = **Second Baseman** - druhý metař
- `5 / 3B` = **Third Baseman** - třetí metař
- `6 / SS` = **ShortStop** - spojka
- `7 / LF` = **Left Fielder** - levý polař
- `8 / CF` = **Center Fielder** - střední polař
- `9 / RF` = **Right Fielder** - pravý polař

![An image](../images/1-01-positions.jpg)

V papírovém zápisu se budete setkávat jak s čísly 1-9, tak se zkratkami. Většinu z vás asi nepřekvapí, ale určitě vhodné si je připomenout a nutné dobře zapamatovat. Obzvlášť pozor na prohazování vnějších polařů. Řeknete si „pravé pole“, klidně i nahlas, a zapíšete „LF“. Jak mohu potvrdit, před tím vás občas nezchrání ani dlouhá praxe.

Kromě pozic v obraně ještě existují další zkratky, které se uplatňují pouze vzhledem k útoku a určují specifické role v pálkařském pořadí hráčů:

- `DH` = **Designated Hitter** - hráč, který chodí pouze na pálku za nadhazovače (baseball)
- `DP` = **Designated Player** - hráč, který chodí pouze na pálku za hráče v obraně (softball)
- `OPO` = **Offensive Player Only** - hráč, který začal zápas na pálce i v obraně, ale v průběhu zápasu je v obraně nahrazen původním DP (softball)
- `PH` = **Pinch Hitter** - hráč, který střídá do hry v době, když je jeho tým v útoku, a jako první nastupuje na pálku
- `PR` = **Pinch Runner** - hráč, který střídá svého spoluhráče jako běžec na metě

Přesnému použití těchto zkratek se budeme ještě věnovat v [kapitole o střídání](5-substitution.html).